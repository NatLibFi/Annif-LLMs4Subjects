Snacken un Verstahn / im Auftrag der Oldenburgischen Landschaft. Bearbeitet von Erhard Brüchert ; 3: Das Niederdeutsche in der Sprachgeschichte, Literatur und Gesellschaft
Dat eerste Bauk, dat för de "Grundschule" schreven is, heff Vertellsels, Riemels, Sprääckwöör, Leeder, Märchen un Fabeln to'n Inholt, de aver för de Kinner licht to verstaohn bünt. Dat tweede Bauk, dat för dat fiefte hento teihnte Schauljaohr schreven is, heff al länger "Texte", uk al "Kurzgeschichten, Satiren, Grotesken" för de Kinner to läsen. De Rutgewer kickt al naoh dat "Plattdüütsch in Nordeuropa" un en beten naoh de Spraokgeschichte van dat Plattdüütske. In dat deerde Bauk, dat för de "Sekundarstufe II" schreven is, weerd en "Geschichtlicher Abriss" van dat Plattdüütske de Schöilers wieset. Säi läst al olle un "aktuelle" Vertellsels van W. Wisser, Fr. Reuter hento Schmidt-Barrien un annere Schrieverslüe. Achtern güff't en Kapittel äöver de Rull van dat Nederdüütske in de "Gesellschaft", dat al en "wissenschaftlichen Anspruch" heff. De dree Böiker schäöllt en "Angebot" för de Schaulen ween, üm nich bloot in'n Düütskunerricht de plattdüütske Spraoke as "Kulturgut" un as en Deel van Norddüütksland to verstahn. Dit gellt et hochtohollen un an de Kinner wiedertogäven.(St.D.) <dt.>
